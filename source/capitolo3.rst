Il nucleo tecnologico di Ecomic
================================

Questo capitolo approfondisce obiettivi e caratteristiche tecnico-funzionali del “nucleo tecnologico” di Ecomic, motore operativo dell’ecosistema, 
che abilita lo sviluppo e il potenziamento dei servizi digitali per gli Attori 
della filiera culturale. 

Il nucleo è composto da tre sistemi integrati: D.PaC, per la gestione delle campagne di digitalizzazione in coerenza con il PND; I.PaC, infrastruttura cloud per l’organizzazione, l’arricchimento e l’interoperabilità dei beni digitali; DPaaS, laboratorio per la creazione di software innovativi basati sui dati culturali. L’analisi si concentra sul contributo di ciascun sistema agli obiettivi strategici del Piano Nazionale di Digitalizzazione, con particolare attenzione ai servizi abilitanti.

D.PaC - Digitalizzazione per il patrimonio culturale
-----------------------------------------------------

Descrizione
~~~~~~~~~~~

D.PaC è il sistema di Ecomic che supporta i processi di digitalizzazione del patrimonio culturale. 
La sua funzione principale è la gestione delle attività di produzione di beni digitali, assicurando 
la conformità alle Linee guida del Piano Nazionale di Digitalizzazione (PND) e la qualità dei dati generati. Il sistema fornisce strumenti operativi per la pianificazione, la gestione e il monitoraggio delle campagne di digitalizzazione, garantendo la collaborazione tra enti promotori, gestori 
dei beni culturali e professionisti della digitalizzazione.

In coerenza con il valore attribuito dal PND al patrimonio culturale digitale e alle relazioni informative che esso è in grado di generare, D.PaC contribuisce in modo determinante 
alla trasformazione digitale del settore: agisce per superare la frammentazione dei processi 
di digitalizzazione, promuove l’adozione di standard comuni e facilita l’interoperabilità semantica 
e tecnologica dei beni digitali all’interno di Ecomic.

Allineamento con la visione del PND
~~~~~~~~~~~~~~~~~~~~~~~~~~~~~~~~~~~

D.PaC risponde all’impostazione metodologica delineata nel Piano Nazionale di Digitalizzazione del patrimonio culturale (PND), in particolare rispetto alla necessità di garantire la produzione 
di oggetti digitali e risorse descrittive interoperabili, secondo gli standard nazionali 
e internazionali. Il sistema è progettato in coerenza con le Linee guida per la digitalizzazione 
e per il conferimento e il riuso delle riproduzioni digitali. In quanto primo attivatore del ciclo di vita 
dei beni digitali, D.PaC contribuisce a creare una base informativa solida, capace di abilitare 
i successivi servizi dell’ecosistema. Il sistema costituisce inoltre un tassello fondamentale 
per l’attuazione del sub-investimento PNRR M1C3 1.1.5, volto a sostenere la digitalizzazione 
del patrimonio culturale su tutto il territorio nazionale.

Contributo agli obiettivi di Ecomic
~~~~~~~~~~~~~~~~~~~~~~~~~~~~~~~~~~~

.. list-table::
   :header-rows: 1
   :widths: 15 25 30 30
   :align: left

   * - **Sistema**
     - **Abilitazione**
     - **Interoperabilità**
     - **Valorizzazione**
   * - **D.PaC**
     - | Fornisce una piattaforma 
       | condivisa integrata da un 
       | modello operativo comune 
       | per produrre, descrivere e 
       | conferire beni digitali
     - | Assicura la produzione di 
       | risorse digitali conformi 
       | per l'integrazione semantica 
       | e tecnologica nell'ecosistema
     - | Rende il processo di 
       | digitalizzazione tracciabile, 
       | documentato e scalabile

Tabella 2 I ll contributo di D.PaC agli obiettivi Ecomic

Obiettivo 1 – Abilitazione
^^^^^^^^^^^^^^^^^^^^^^^^^^

Contributo: D.PaC fornisce una piattaforma condivisa integrata da un modello operativo comune per produrre, descrivere e conferire beni digitali

Descrizione: D.PaC rappresenta il principale strumento di abilitazione alla digitalizzazione e descrizione del patrimonio per l’ecosistema. La piattaforma offre 
a tutti gli Attori attivi nella produzione di beni digitali ambienti collaborativi e un modello operativo condiviso che riducono la complessità organizzativa. 
Questo approccio consente anche agli Attori con competenze digitali limitate 
di partecipare attivamente a campagne di digitalizzazione e descrizione del patrimonio, garantendo uniformità, tracciabilità e scalabilità dei risultati.

Formula SMART: Entro il 2030, attivare almeno 500 soggetti tra enti culturali e operatori economici di attraverso l'adozione del modello operativo D.PaC, assicurando l'impiego strutturato della piattaforma per la descrizione, digitalizzazione e conferimento dei beni digitali.

KPI esemplificativi: Numero di enti pubblici e soggetti privati attivi su D.PaC; Numero complessivo di utenti registrati e operativi; Numero di oggetti digitali e descrizioni pubblicati; Numero di campagne collaborative multi-attore attivate; Numero di progetti finanziati (es. PNRR, PON) gestiti tramite D.PaC. 

Obiettivo 2 – Interoperabilità
^^^^^^^^^^^^^^^^^^^^^^^^^^^^^^

Contributo: D.PaC assicura la produzione di risorse digitali conformi 
per l’integrazione semantica e tecnologica nell’ecosistema

Descrizione: Il contributo di D.PaC all’interoperabilità si fonda sull’adozione di standard formali e sull’integrazione di strumenti per il controllo di qualità e la validazione sintattica e semantica dei prodotti della digitalizzazione. La piattaforma consente di generare dati predisposti per essere scambiati in interoperabilità tra sistemi informativi, grazie all’inclusione di metadati amministrativi, tecnici e descrittivi strutturati. Inoltre, tramite lo sviluppo di controlli intelligenti, D.PaC favorisce la standardizzazione assistita, riducendo il rischio di errore umano e aumentando la coerenza semantica e strutturale. 

Formula SMART: Entro il 2030, garantire che almeno l’85% delle risorse digitali conferite tramite D.PaC sia validata automaticamente tramite controlli automatici.

KPI esemplificativi: Percentuale di risorse validate automaticamente; Numero di tipologie di risorse con controlli automatici attivi; Tempo medio di validazione per risorsa (oggetto e descrizione); Numero di risorse e beni digitali conferiti in I.PaC attraverso D.PaC.

Obiettivo 3 – Valorizzazione
^^^^^^^^^^^^^^^^^^^^^^^^^^^^

Contributo: D.PaC rende il processo di digitalizzazione tracciabile, documentato e scalabile

Descrizione: D.PaC permette la generazione automatica di report e dati strutturati per ciascuna campagna di digitalizzazione, abilitando trasparenza e accountability. 
La disponibilità di documentazione completa, associata a risorse digitali validate, rende D.PaC un motore strategico per la circolazione qualificata del patrimonio digitale. I beni digitali sono pubblicabili in I.PaC, immediatamente utilizzabili in ambienti educativi o comunicativi e integrabili in progetti di accessibilità o co-creazione.

Formula SMART: Entro il 2030, garantire che il 100% delle campagne di digitalizzazione gestite tramite D.PaC sia corredato da reportistica automatica, e che almeno il 75% dei beni digitali prodotti sia pubblicato con metadati aperti e licenze riusabili.

KPI esemplificativi: Percentuale di campagne con reportistica automatica generata; Numero di beni digitali pubblicati tramite D.PaC; Numero di contratti esecutivi afferenti a progetti di digitalizzazione gestiti con D.PaC; Numero di beni digitali in D.PaC riutilizzati in altri ambienti o servizi culturali. 

Proposizione di valore
~~~~~~~~~~~~~~~~~~~~~~

Ruolo nel nucleo tecnologico
^^^^^^^^^^^^^^^^^^^^^^^^^^^^

D.PaC si posiziona come primo orchestratore del ciclo di vita dei beni digitali, garantendo l’immissione delle nuove risorse nell’ecosistema e abilitando il flusso che va dalla produzione fino alla valorizzazione dei contenuti culturali digitali. D.PaC abilita infatti un flusso collaborativo continuo e tracciabile, che dalla pianificazione delle attività di digitalizzazione arriva fino 
al conferimento dei dati in I.PaC, garantendo efficienza, qualità e misurabilità degli interventi.

Valore per gli Attori
^^^^^^^^^^^^^^^^^^^^^

Nel contesto attuale, in cui la governance dei progetti di digitalizzazione è spesso caratterizzata da strumenti eterogenei e incertezza metodologica, D.PaC fornisce uno spazio di lavoro integrato in cui le amministrazioni committenti, gli enti conservatori e i fornitori di servizi possono interagire secondo un modello operativo definito. 

D.PaC genera benefici tangibili per i diversi Attori coinvolti nella digitalizzazione del patrimonio culturale: committenti pubblici, enti conservatori, istituzioni culturali, fornitori di servizi. Il sistema aiuta tutti questi Attori a presidiare e migliorare i processi di digitalizzazione, riducendo i margini 
di errore, supportando la collaborazione progettuale e abilitando un controllo costante 
sul raggiungimento degli obiettivi.

Definizione del concetto di valore: Il valore generato da D.PaC si esprime 
nella capacità di organizzare e documentare i processi di produzione dei beni digitali 
e di valutarne la qualità, trasformando interventi frammentati e disomogenei in flussi strutturati e monitorabili. 

Processi supportati
~~~~~~~~~~~~~~~~~~~

D.PaC interviene in modo prioritario nel ciclo di vita del bene digitale nella fase di produzione, offrendo una gamma di servizi operativi e standard condivisi che ne assicurano la qualità 
e la tracciabilità. I suoi strumenti consentono di presidiare l’intero flusso che va 
dalla pianificazione alla generazione di beni digitali validati, pronti per il conferimento in I.PaC. 

Produzione – Servizi abilitanti D.PaC
^^^^^^^^^^^^^^^^^^^^^^^^^^^^^^^^^^^^^

Come evidenziato, tutte le funzionalità di D.PaC sono complessivamente orientate a ottimizzare 
i flussi di lavoro compresi dal processo di digitalizzazione del patrimonio culturale. D.PaC è infatti organizzato secondo una struttura configurabile, composta da diversi moduli complementari, ciascuno dotato di una specifica funzione, che si attivano secondo la progressione delle attività 
di produzione dei beni digitali:

- Modulo di Pianificazione: permette di gestire l’intero ciclo di vita della campagna di digitalizzazione, definendo la suddivisione dei cantieri in lotti di lavorazione (di digitalizzazione, di descrizione e di prototipazione), il tipo e la quantità di risorse attese per ciascun lotto, i tempi delle fasi di upload, descrizione e collaudo;
- Modulo di Upload: permette la raccolta, la gestione e il monitoraggio del trasferimento delle risorse digitali e dei corrispondenti metadati gestionali in D.PaC. Questo modulo include una serie di controlli automatici sui pacchetti caricati rispetto alla presenza di virus e alla consistenza dei file e dei metadati rispetto ai formati prescritti e al profilo applicativo METS ECO-MiC;
- Modulo di Descrizione: permette l’elaborazione e la gestione delle schede catalografiche all'interno dei lotti descrittivi pianificati, tramite la compilazione guidata di campi predefiniti a seconda della tipologia di scheda. La compilazione di alcuni campi può essere automatizzata sulla base di “schede modello” con il fine di supportare l’operatività dei catalogatori e degli esperti di dominio attivi sul campo; 
- Modulo di Collaudo: consente la verifica della qualità delle risorse digitali e delle descrizioni prodotte. Questo avviene grazie a strumenti automatici di controllo della qualità delle immagini e delle schede basate su Machine Learning (ML), attivati per determinate tipologie di materiale. Per mezzo del modulo di collaudo, inoltre, gli utenti addetti alla verifica qualitativa degli output possono verificare manualmente la qualità dei dati prodotti. Grazie al modulo si possono produrre delle checklist che riportano l’esito delle attività di controllo per ciascuna risorsa secondo parametri di riferimento e le relative soglie di ammissibilità. L'esito negativo del collaudo attiva la ripianificazione del lotto di lavorazione, mentre l’esito positivo attiva il trasferimento delle risorse digitali e delle descrizioni in I.PaC (c.d. *ingestion*);
- Modulo di Business Intelligence: permette la consultazione dei KPI relativi al processo di digitalizzazione, fornendo reportistica e dashboard utili a monitorare l'avanzamento operativo dei cantieri rispetto ai volumi e alle scadenze pianificate, la qualità della fornitura e l’avanzamento finanziario degli importi assegnati ai cantieri.

Gestione – Servizi abilitanti D.PaC
^^^^^^^^^^^^^^^^^^^^^^^^^^^^^^^^^^^

D.PaC contribuisce alla fase di gestione dei beni digitali tramite l’esportazione strutturata 
dei contenuti verso I.PaC (c.d. pre-*ingestion*), con preservazione dei metadati e delle relazioni 
tra risorse digitali e schede descrittive. D.PaC prepara quindi i beni digitali per la loro futura gestione e fruizione nei sistemi cooperanti con I.PaC.

Arricchimento – Servizi abilitanti D.PaC
^^^^^^^^^^^^^^^^^^^^^^^^^^^^^^^^^^^^^^^^

D.PaC svolge un ruolo propedeutico rilevante anche rispetto all’arricchimento semantico, realizzato prevalentemente da I.PaC. Infatti, sempre tramite le operazioni di controllo qualitativo 
di pre-*ingestion*, D.PaC fornisce a I.PaC beni digitali completi, compatibili con i servizi 
di intelligenza artificiale e i grafi della conoscenza attivati in I.PaC.

Servizi complementari
~~~~~~~~~~~~~~~~~~~~~

D.PaC supporta gli Attori di Ecomic non solo tramite le funzionalità e i moduli descritti sopra, ma anche incentivando l’adozione di pratiche metodologiche e operative verificate e aderenti 
alle linee guida nazionali per la digitalizzazione del patrimonio culturale, contribuendo così 
al consolidamento di tali pratiche. In tal senso, D.PaC agisce da abilitatore metodologico 
per la produzione di beni digitali nel contesto nazionale.

Modello operativo
^^^^^^^^^^^^^^^^^

D.PaC è basata su un modello operativo definito in base alla Project Management Methodology (PM2) sviluppata dalla Commissione Europea, che prevede la definizione puntuale di fasi progettuali, attività, flussi di lavoro, ruoli, responsabilità e deliverable. In virtù di ciò, D.PaC garantisce una gestione strutturata degli interventi che migliora l’efficienza dei progetti, riducendo tempi e costi della digitalizzazione e il rischio di errori.

La pianificazione, la gestione documentale e l’analisi dei dati progettuali per prendere decisioni informate sono tutti componenti essenziali del project management integrati in D.PaC.

La stessa profilazione degli utenti in D.PaC è basata sul ruolo che essi svolgono nell’ambito 
del progetto, e conseguentemente i loro permessi di accesso, la loro visibilità sui processi e le loro possibilità di interazione e collaborazione sul sistema sono diversificati per riflettere 
le responsabilità individuate nel modello operativo.

Portale di formazione
^^^^^^^^^^^^^^^^^^^^^

Digital Library ha creato un apposito portale Moodle, chiamato “D.PaC Formazione”, con l’obiettivo di fornire un percorso di formazione specifico per tutti i profili di utenza abilitati ad interagire 
per mezzo della piattaforma. Sul portale D.PaC Formazione, gli utenti possono trovare tutto 
il materiale formativo disponibile per condurre in modo efficace l’operatività su D.PaC: manuali operativi, FAQ, suggerimenti, videolezioni e tutorial. Inoltre, il portale prevede la possibilità 
di svolgere dei quiz specifici per ogni profilo di utenza per mettere alla prova le conoscenze acquisite e ottenere attestati di svolgimento del corso e di superamento dei test.

Casi d’uso e Attori coinvolti
~~~~~~~~~~~~~~~~~~~~~~~~~~~~~

Tra gli Attori di Ecomic, D.PaC si rivolge primariamente a Enti pubblici e privati che conservano, gestiscono e valorizzano il patrimonio culturale, ma anche Amministrazioni che promuovono 
e coordinano interventi di digitalizzazione a beneficio degli Enti, oltre che ai diversi soggetti 
(per lo più imprese) addetti alla digitalizzazione e alla catalogazione.

D.PaC è nato come strumento per l’Attuazione del sub-investimento PNRR M1C3 1.1.5 “Digitalizzazione del patrimonio culturale” che ha previsto l’assegnazione di 200 milioni di euro per la digitalizzazione del patrimonio culturale nazionale a Digital Library (130 milioni) e alle Regioni e Province Autonome (70 milioni) per la produzione complessiva di 65 milioni di risorse digitali entro dicembre 2025 (Target UE M1C3-2) e ulteriori 10 milioni entro giugno 2026 (Target ITA M1C3-2).

D.PaC è quindi già utilizzato come sistema di riferimento nell’ambito di un progetto 
di digitalizzazione senza precedenti in termini di complessità e dimensione economica, 
che coinvolge centinaia di soggetti pubblici e privati e ha target ambiziosi, per la cui gestione 
e monitoraggio era necessaria una piattaforma unificata e scalabile. Alla data di pubblicazione 
del presente report, oltre 700 utenti sono registrati e operativi quotidianamente su D.PaC, 
che gestisce 480 cantieri di digitalizzazione distribuiti su tutto il territorio nazionale.

Caso 1 – Digitalizzazione degli oggetti museali nel contesto del PNRR
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

Il progetto di digitalizzazione avviato nell’ambito del sub-investimento PNRR M1C3 1.1.5 ha dimostrato l’efficacia di D.PaC come infrastruttura abilitante per la gestione integrata di interventi complessi e distribuiti.

.. list-table::
   :widths: 30 70
   :align: left

   * - **Attori**
     - Istituti afferenti alla Direzione Generale Musei del MiC
   * - **Bisogno**
     - Coordinare la digitalizzazione di beni museali con risorse PNRR
   * - **Servizi abilitati**
     - | Profilazione in base ai ruoli, pianificazione e 
       | tracciamento attività, upload risorse, 
       | compilazione schede, collaudo e trasferimento 
       | in I.PaC, monitoraggio KPI, gestione 
       | documentale
   * - **Valore generato**
     - | Produzione e conferimento risorse; Intervento 
       | strutturato, efficiente e monitorabile, conformità 
       | alle linee guida
   * - **Destinatari**
     - | Responsabili della digitalizzazione, operatori 
       | museali, MiC

Tabella 3 I Caso d’uso 1 D.PaC

Nell'ambito del sub-investimento PNRR M1C3 1.1.5 e in seguito all’analisi dei fabbisogni condotta 
dalla Direzione Generale Musei del Ministero della Cultura, Digital Library ha affidato la digitalizzazione 
di oggetti museali conservati presso ventinove Istituti distribuiti su sedici Regioni a dieci diversi operatori economici (organizzati in RTI o come operatori singoli) . 

Si tratta di beni di deposito storico-artistici, archeologici, disegni e stampe conservati da Direzioni Regionali Museali, Musei Archeologici Nazionali, Parchi Archeologici. 

Il progetto di digitalizzazione è stato organizzato in sette lotti geografici e ventisei cluster (più o meno corrispondenti agli Istituti destinatari), nei quali sono stati individuati 77 cantieri corrispondenti alle diverse sedi delle digitalizzazioni.

Con il supporto di Ales S.p.A (società in-house del MiC) per la governance complessiva dell'esecuzione 
del progetto, gli operatori economici hanno configurato in D.PaC i lotti e i cantieri definiti in sede di gara e profilato i diversi soggetti a vario titolo coinvolti nella digitalizzazione:

- il ruolo di DIR (Direzione) è stato assegnato al Responsabile Unico del Progetto;
- il ruolo di PO (Project Owner) al coordinatore Ales;
- il ruolo di BM (Business Manager) agli esperti di dominio di Ales assegnati ai cantieri per il supporto alle fasi operative, logistiche, di controllo e di collaudo;
- il ruolo di RI (Responsabile Istituto) al personale afferente agli Istituti demandato al coordinamento dell’esecuzione dei servizi, inclusi i Direttori dell’Esecuzione dei Contratti;
- il ruolo di PM (Project Manager) ai referenti di progetto degli operatori economici;
- il ruolo di OP (Operatore) al personale degli operatori economici allocato sui cantieri.

Su D.PaC si è svolta poi la gestione dell’intero progetto.

- I BM e il PO hanno gestito i 26 ordini d’acquisto per l’attivazione dei rispettivi contratti esecutivi sul modulo di rendicontazione;
- Sul modulo di gestione documentale è stato gestito il flusso approvativo e l’archiviazione 
con firma digitale dei documenti di progetto quali i workplan di cantiere e i verbali di avvio e fine lavori, compilati dai PM e sottoposti alla verifica dei BM e all’approvazione dei RI;
- I PM hanno compilato i GANTT di cantiere e condotto le successive ripianificazioni sul modulo di pianificazione, e tracciato l’esecuzione delle attività extra-piattaforma come la lavorazione dei lotti di digitalizzazione e di descrizione;
- Gli OP hanno compilato le schede catalografiche sul modulo di descrizione ed effettuato il trasferimento dei pacchetti di contenuto per mezzo del modulo di upload;
- I BM hanno effettuato il collaudo dei lotti di descrizione e di digitalizzazione segnalando in tempo reale l'esito dell’attività sul modulo di collaudo;
- Il PO ha potuto monitorare l’esecuzione del progetto sul modulo di business intelligence e comunicare i KPI a Digital Library, che li ha usati per prendere decisioni informate sulla gestione dei contratti con i fornitori e sulla strategia per il raggiungimento del target di progetto, anticipando l’emergere di criticità.

Digital Library ha così ottenuto la produzione e il conferimento in I.PaC delle risorse relative al fabbisogno degli Istituti museali destinatari.

Caso 2 – Digitalizzazione di beni di afferenza regionale nel contesto del PNRR
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

L’adozione di D.PaC da parte di tutte le Regioni e Province Autonome coinvolte ha reso possibile la gestione dei progetti di digitalizzazione secondo un modello operativo già collaudato a livello statale, garantendo piena integrazione con I.PaC, uniformità 
nei processi di rendicontazione e monitoraggio in tempo reale.

.. list-table:: 
   :widths: 30 70
   :align: left

   * - **Attori**
     - Regioni e Province autonome
   * - **Bisogno**
     - Coordinare la digitalizzazione di beni con risorse PNRR
   * - **Servizi abilitati**
     - | Profilazione in base ai ruoli, pianificazione e
       | tracciamento attività, upload risorse,
       | compilazione schede, collaudo e trasferimento 
       | in I.PaC, monitoraggio KPI, gestione
       | documentale
   * - **Valore generato**
     - | Intervento allineato con digitalizzazione statale;
       | Modello replicabile nel futuro
   * - **Destinatari**
     - | Responsabili della digitalizzazione,
       | amministratori locali

Tabella 4 I Caso d’uso 2 D.PaC

Nell'ambito del sub-investimento PNRR M1C3 1.1.5, le Regioni e Province Autonome selezionate come Soggetti Attuatori dell’investimento hanno potuto beneficiare dell’esperienza maturata da Digital Library 
sui progetti di afferenza statale, di fatto replicando l’assetto organizzativo e il modello operativo adottati 
per i progetti di digitalizzazione eseguiti da Digital Library. Tutte le Regioni e Province Autonome hanno adottato D.PaC per la gestione dei propri progetti di digitalizzazione in ambito PNRR, in quanto unica soluzione in grado di garantire il pieno allineamento al modello statale e la piena integrazione con I.PaC, generando importanti benefici in termini di tempi e costi e mitigando il rischio di fallimento dei progetti. L'adozione da parte delle Regioni e Province Autonome ha permesso il monitoraggio in tempo reale di tutti gli interventi di digitalizzazione afferenti al sub-investimento PNRR M1C3 1.1.5, permettendo a tutti i soggetti attuatori di rendicontare in modo allineato rispetto al raggiungimento del target. Le Regioni e Province Autonome hanno così potuto gestire un progetto di digitalizzazione secondo un modello di gestione dei progetti potenzialmente replicabile per future iniziative.

I.PaC – Infrastruttura e servizi digitali per il patrimonio culturale
---------------------------------------------------------------------

Descrizione
~~~~~~~~~~~

I.PaC - Infrastruttura e servizi per il patrimonio culturale - è il motore tecnologico di Ecomic. Rappresenta il primo spazio dati nazionale della cultura in grado di ospitare in sicurezza tutto 
il patrimonio digitale del Paese, integrandolo. I.PaC è inoltre un hub di servizi tecnologici avanzati per gestire e valorizzare i beni digitali attraverso l’arricchimento semantico e la generazione 
di nuove relazioni informative.

I.PaC garantisce l’integrità e la circolazione sicura dei beni digitali, ponendo le basi per l’erogazione di servizi innovativi basati su questi dati. In questo senso, I.PaC consente di superare l’attuale frammentazione e di abilitare il riuso del patrimonio culturale attraverso processi interoperabili, aperti e scalabili.

Allineamento con la visione del PND
~~~~~~~~~~~~~~~~~~~~~~~~~~~~~~~~~~~

I.PaC si configura come infrastruttura nazionale per la gestione dei beni digitali, in coerenza 
con la visione del PND, che identifica la necessità di una rete di servizi per ospitare, arricchire semanticamente e rendere interoperabile il patrimonio culturale digitale. I.PaC mira ad integrare tutti i beni digitali afferenti ai settori della cultura in un unico ambiente digitale condiviso, superando la frammentazione attuale e abilitando nuove forme di accesso, riuso e valorizzazione.

I.PaC mette inoltre a disposizione numerosi servizi tecnologici volti a potenziare i sistemi esterni che collaborano con Ecomic, sia quelli di “front-end” che si occupano di consentire l’accesso 
ai beni digitali, che quelli di “back-end”, dedicati ad esempio alla gestione dei metadati descrittivi 
e delle risorse digitali. 

Contributo agli obiettivi di Ecomic
~~~~~~~~~~~~~~~~~~~~~~~~~~~~~~~~~~~

.. list-table:: 
   :header-rows: 1
   :widths: 15 25 30 30
   :align: left

   * - **Sistema**
     - **Abilitazione**
     - **Interoperabilità**
     - **Valorizzazione**
   * - **I.PaC**
     - | Offre un'infrastruttura 
       | pubblica, sicura e 
       | condivisa per la gestione e 
       | la pubblicazione dei beni 
       | digitali
     - | Abilita la cooperazione 
       | applicativa e semantica tra 
       | sistemi culturali eterogenei
     - | Potenzia il valore informativo 
       | dei beni digitali attraverso una 
       | struttura semantica condivisa 
       | e servizi intelligenti

Tabella 5 I Il contributo di I.PaC agli obiettivi Ecomic

Obiettivo 1 – Abilitazione
^^^^^^^^^^^^^^^^^^^^^^^^^^

Contributo: I.PaC offre un’infrastruttura pubblica, sicura e condivisa 
per la gestione e la pubblicazione dei beni digitali

Descrizione: I.PaC è la componente infrastrutturale centrale di Ecomic. Fornisce ambienti cloud per la gestione, l'arricchimento e il governo dei beni digitali anche 
a soggetti che non dispongono di soluzioni infrastrutturali locali adeguate. 
Grazie a funzionalità modulari, si adatta alle caratteristiche dei singoli Attori e ne accresce la maturità digitale, l’autonomia operativa e la capacità di valorizzazione. Oltre a garantire la disponibilità e la scalabilità dei servizi, I.PaC assicura protezione 
dei dati, tracciabilità delle operazioni e gestione sicura degli accessi, riducendo i rischi tecnologici e organizzativi. I.PaC consente così l’inclusione infrastrutturale di una grande varietà di soggetti, senza barriere tecniche e con la garanzia di una gestione affidabile e sostenibile del patrimonio. 

Formula SMART: entro il 2030, garantire l’accesso configurato a I.PaC ad almeno 400 enti, assicurando standard elevati di sicurezza e continuità del servizio.

KPI esemplificativi: numero di enti attivi su I.PaC; Tasso di disponibilità della piattaforma; Percentuale di utenti che utilizzano almeno tre funzionalità core; Grado di soddisfazione degli enti istituzionali.

Obiettivo 2 – Interoperabilità
^^^^^^^^^^^^^^^^^^^^^^^^^^^^^^

Contributo: I.PaC abilita la cooperazione applicativa e semantica tra sistemi culturali eterogenei

Descrizione: In I.PaC le risorse sono strutturate e descritte secondo modelli aperti (es. METS ECO-MiC, RDF, IIIF) che permettono l’interconnessione con sistemi 
di biblioteche, archivi, musei e portali culturali regionali o tematici. Il grafo che sottende I.PaC garantisce la coerenza tra entità culturali e abilita interrogazioni avanzate, relazioni tra risorse, percorsi dinamici. Attraverso API documentate I.PaC consente l’integrazione con servizi pubblici e applicazioni di terze parti. 
Questa cooperazione *M2M* rende scalabile i processi di digitalizzazione e riuso, nonché permette di ridurre la frammentazione informativa tra sistemi e territori.

Formula SMART: entro il 2030, attivare almeno 200 cooperazioni applicative con sistemi culturali pubblici o privati attraverso l’utilizzo dei servizi di I.PaC per la gestione, l’accesso e la riproduzione dei contenuti.

KPI esemplificativi: numero di sistemi integrati attivi; numero di API  attivate per DAM, media streaming e recupero; utilizzo degli standard di interoperabilità (es. IIIF, METS); tempo medio per completare un’integrazione; feedback tecnico da parte degli enti connessi. 

Obiettivo 3 – Valorizzazione
^^^^^^^^^^^^^^^^^^^^^^^^^^^^

Contributo: I.PaC potenzia il valore informativo dei beni digitali attraverso 
una struttura semantica condivisa e servizi intelligenti

Descrizione: I.PaC mette a disposizione servizi avanzati di *content processing* e analisi semantica, per arricchire e rendere riusabili i contenuti tramite funzionalità 
per l’estrazione automatica di informazioni anche da dati non strutturati, la generazione di metadati, l’identificazione di relazioni tra oggetti e la navigazione 
dei grafi di conoscenza. Questi strumenti, integrabili nei sistemi locali, consentono agli enti con un buon grado di maturità digitale di valorizzare i propri contenuti attraverso operazioni di analisi, personalizzazione e generazione di valore cognitivo 
e computazionale.

Formula SMART: entro il 2030, abilitare almeno 300 enti culturali all’uso dei servizi avanzati di content processing, intelligenza artificiale e grafi della conoscenza per l’arricchimento e la valorizzazione computazionale dei propri contenuti.

KPI esemplificativi: numero di enti che utilizzano almeno un servizio avanzato di content processing; quantità di contenuti trasformati tramite strumenti di IA o grafi; numero di dataset generati o arricchiti; tasso di utilizzo dei servizi semantici; feedback qualitativo sugli impatti percepiti in termini di efficienza, fruibilità e riuso. 

Proposizione di valore
~~~~~~~~~~~~~~~~~~~~~~

Ruolo nel nucleo tecnologico
^^^^^^^^^^^^^^^^^^^^^^^^^^^^

I.PaC costituisce l’architrave tecnologica di Ecomic, attraverso un’infrastruttura pubblica condivisa e servizi avanzati che permettono di raccogliere i beni digitali e renderli persistenti, interoperabili e pronti per l’attivazione di servizi a valore aggiunto.  L’infrastruttura mette a disposizione degli enti culturali strumenti e servizi avanzati che difficilmente potrebbero essere sviluppati o mantenuti in autonomia, democratizzando così l’accesso all’innovazione tecnologica e offrendo a ogni ente la possibilità di valorizzare il proprio patrimonio digitale secondo standard elevati e condivisi.

I.PaC consente di ospitare e presentare il patrimonio informativo garantendo sicurezza 
e protezione dei dati tramite Profili di Visibilità (PdV) per i metadati descrittivi e Profili di Protezione (PdP) per le risorse digitali, configurabili dagli enti conferenti. Il sistema offre servizi 
di arricchimento semantico tramite grafi di conoscenza e cross-dominio, che mettono in evidenza relazioni inedite tra entità e facilitano la scoperta e l’interconnessione tra beni culturali digitali anche appartenenti a contesti disciplinari differenti. Inoltre, I.PaC integra servizi 
di Intelligenza Artificiale in grado di elaborare metadati e contenuti per estrarre informazioni, suggerire correlazioni e generare nuove risorse informative.

Valore per gli Attori
^^^^^^^^^^^^^^^^^^^^^

I.PaC abilita Istituti culturali, enti pubblici, fornitori e progettisti digitali a operare sul e con il proprio patrimonio digitale in un ambiente cloud scalabile, sicuro e personalizzabile. Offre funzionalità 
per ospitare il patrimonio culturale in un’architettura distribuita, l’arricchimento semantico, la riconciliazione automatica e l’esposizione dei dati, supportando l’attivazione di servizi riusabili 
nei settori della ricerca, dell’educazione, della valorizzazione e della comunicazione culturale. L’infrastruttura permette agli Attori dell’ecosistema di integrare e mettere in relazione contenuti eterogenei, superando le barriere tra domini informativi e abilitando nuove relazioni culturali 
e funzionali.

Definizione del concetto di valore - Il valore generato da I.PaC si concretizza 
in particolare nella possibilità di trasformare beni digitali isolati in patrimonio informativo connesso, intelligibile e riusabile, grazie a servizi di processamento, gestione, protezione, arricchimento e interoperabilità conformi agli standard del PND.

Processi supportati
~~~~~~~~~~~~~~~~~~~

I.PaC è l’unico sistema del nucleo tecnologico coinvolto in gran parte delle fasi del ciclo di vita 
del bene digitale: dalla gestione all’arricchimento, fino all’accesso e anche nelle fasi 
di trasformazione e creazione, grazie all’esposizione di servizi tecnologici abilitanti utilizzabili 
da altri sistemi abilitanti dell’ecosistema, in particolare dalla piattaforma DPaaS.

I.PaC svolge quindi un ruolo centrale per la valorizzazione progressiva del patrimonio culturale digitale, offrendo una dotazione di servizi, tra cui assumono rilevanza primaria quelli afferenti 
alla gestione e processamento delle risorse digitali, i grafi della conoscenza di dominio 
e cross-dominio, i servizi di elaborazione avanzata per l’estrazione di informazioni dai media digitali e dalle descrizioni (*content processing* avanzato).

Arricchimento – Servizi abilitanti I.PaC
^^^^^^^^^^^^^^^^^^^^^^^^^^^^^^^^^^^^^^^^

L’arricchimento semantico e informativo delle risorse digitali è uno dei punti di forza di I.PaC. 
Il sistema mette a disposizione una gamma di servizi avanzati per generare, potenziare 
e strutturare contenuti a partire da dati esistenti:

- Content processing avanzato basato su tecnologie di IA (OCR, creazione di sommari e abstract, generazione di media derivati per l’accessibilità, etc.);
- Riconciliazione semantica, con vocabolari/tesauri controllati e authority file per la normalizzazione dei metadati;
- Generazione di nuovo patrimonio informativo: metadati derivati e oggetti digitali (*rendition*) multimediali.

A ciò si affianca la disponibilità di due potenti motori di rappresentazione della conoscenza:

- Grafi della conoscenza di dominio, che aggregano e connettono entità culturali appartenenti allo stesso ambito disciplinare (es. storia dell’arte, archivistica, archeologia), esponendo servizi di interrogazione, recupero, scrittura e notifica;
- Grafi della conoscenza cross-dominio, che mettono in relazione – per la prima volta a livello internazionale - beni digitali appartenenti a domini diversi della cultura, evidenziando connessioni inedite tramite motori semantici avanzati basati su NLP e su ontologie descrittive. Anche questi grafi offrono servizi di interrogazione, recupero, notifica e arricchimento automatico.

Così I.PaC funziona come infrastruttura semantica di Ecomic, rendendo il patrimonio digitale interrogabile, connesso e arricchito in modo progressivo e automatizzato. Esplicitando relazioni semantiche tra dati appartenenti a diversi enti nel rispetto dei profili di visibilità e protezione, offre un quadro informativo utile per progetti di valorizzazione, mostre, pubblicazioni e divulgazione. 

Gestione – Servizi abilitanti I.PaC
^^^^^^^^^^^^^^^^^^^^^^^^^^^^^^^^^^^

Il processo di gestione include le operazioni di conferimento, organizzazione, aggiornamento e modifica delle risorse digitali e dei relativi metadati descrittivi. I servizi di I.PaC permettono agli enti di gestire in modo autonomo, sicuro e conforme agli standard nazionali i propri contenuti culturali:

- Digital Asset Management (DAM) per la gestione strutturata di risorse digitali, attraverso operazioni strutturate di CRUD (create, read, update, delete);
- Media processing per la manipolazione standardizzata dei file (conversioni, compressioni, ottimizzazioni), finalizzata alla distribuzione multi-piattaforma e multi-canale delle risorse digitali conferite (*rendition*).

Questi strumenti garantiscono una gestione efficiente delle risorse conferite, a vantaggio 
della continuità informativa e della sostenibilità a lungo termine.

Accesso – Servizi abilitanti I.PaC
^^^^^^^^^^^^^^^^^^^^^^^^^^^^^^^^^^

Il processo di accesso abilita la fruizione personalizzata, regolata e integrabile dei beni digitali presenti in I.PaC. A seconda dei profili di visibilità e protezione definiti dagli enti titolari, le risorse possono essere rese disponibili:

- tramite servizi di ricerca e navigazione semantica, basati sui grafi e su sistemi di query avanzate;
- con strumenti evoluti di visualizzazione (*IIIF viewer*, streaming adattivo, riproduzione multiformato);
- mediante *dataset* personalizzati, generabili per specifici progetti o destinatari, nel rispetto dei livelli di visibilità e di accesso configurati.

I.PaC consente così di costruire paesaggi culturali, in cui i contenuti sono pienamente navigabili, interrogabili e riutilizzabili, garantendo al contempo la sicurezza, la tracciabilità e la tutela dei diritti digitali.

Servizi complementari
~~~~~~~~~~~~~~~~~~~~~

Durante la fase di adesione a I.PaC – sia essa in modalità integrata, federata, come sistema versante o di accesso – emergono esigenze operative, amministrative e legali che richiedono 
un presidio dedicato. In questo contesto, la gestione del convenzionamento si configura come 
un servizio complementare di fondamentale importanza per il corretto funzionamento dell’infrastruttura.

Tale servizio comprende tutte le attività necessarie alla stipula, aggiornamento e manutenzione degli accordi di cooperazione tra I.PaC e gli enti partner, pubblici o privati. Tra queste rientrano: 
la redazione e la verifica della documentazione legale, la definizione dei termini contrattuali, 
la gestione degli aspetti giuridici connessi alla protezione dei dati e alla titolarità delle risorse, nonché il coordinamento delle relazioni con i referenti istituzionali.

Casi d’uso e Attori coinvolti
~~~~~~~~~~~~~~~~~~~~~~~~~~~~~
I.PaC si rivolge primariamente agli Enti titolari del patrimonio culturale digitale (archivi, biblioteche, musei, ecc.), ma offre funzionalità evolute anche a professionisti, operatori economici e soggetti terzi coinvolti nei processi di valorizzazione, ricerca e comunicazione del patrimonio. 
Il sistema consente di centralizzare la gestione delle risorse digitali, migliorarne la qualità informativa, abilitare l’arricchimento semantico automatico e supportare la pubblicazione sicura dei contenuti nel rispetto dei profili di visibilità e protezione (PdV e PdP).

Caso 1 – Elaborazione di immagini basata sull’Intelligenza Artificiale per migliorare la fruizione dei beni digitali su portali istituzionali
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

Il caso dimostra l’efficacia di I.PaC come infrastruttura abilitante per la gestione e l’elaborazione avanzata dei beni digitali a supporto della fruizione e dell’accessibilità del patrimonio culturale regionale.

.. list-table:: 
   :widths: 30 70
   :align: left

   * - **Attori**
     - | Uffici per la Valorizzazione patrimonio culturale 
       | delle Regioni
   * - **Bisogno**
     - | Aumentare gli accessi al sito istituzionale, 
       | migliorarne la fruibilità e l'accessibilità ai dati e 
       | consentire modalità innovative di lettura e 
       | interazione con i beni culturali digitali
   * - **Servizi abilitati**
     - Conferimento asset, Content processing avanzato
   * - **Valore generato**
     - | Miglioramento della fruibilità dei beni digitali e 
       | dell'esperienza utente, arricchimento semantico e 
       | interoperabilità, ottimizzazione della gestione e 
       | valorizzazione del patrimonio, maggiore visibilità 
       | e accessibilità del patrimonio
   * - **Destinatari**
     - Utenti del portale istituzionale

Tabella 6 I Caso d’uso 1 I.PaC

Nel contesto di un progetto volto al miglioramento dell’accessibilità e della valorizzazione del patrimonio culturale digitale sui siti istituzionali delle Regioni, gli Uffici Valorizzazione hanno aderito a I.PaC in modalità integrata o federata, inviando le descrizioni e le risorse digitali.

Per questi sistemi, I.PaC mette a disposizione i servizi di elaborazione di immagini basati su IA 
che permettono:

- l’analisi delle immagini finalizzata all’identificazione del soggetto principale e delle ulteriori entità riconoscibili all’interno della risorsa;
- la riconciliazione semantica delle entità estratte con vocabolari esterni;
- la generazione automatica di una descrizione testuale arricchita dell’immagine, corredata dalla relativa riproduzione audio (text-to-speech);
- la produzione di suggerimenti sulle possibili relazioni e connessioni con altri beni culturali analoghi o affini, al fine di valorizzare il contesto e la rete semantica dei contenuti.

Al termine dell’elaborazione delle immagini, I.PaC restituisce al sistema aderente i risultati, che vengono inseriti nella base dati del sistema aderente oltre che nel Grafo Multimediale di I.PaC. Il sistema aderente può quindi aggiornare il proprio portale istituzionale con i beni digitali arricchiti, offrendo ai visitatori un’esperienza più immersiva e di valore.

A titolo esemplificativo, l’applicazione di tale flusso alla gestione di un manoscritto miniato di fine Trecento, caratterizzato da preziose miniature iconografiche, ha generato l’opportunità di fruire di testi esplicativi delle scene bibliche e narrazioni audio che accompagnano la visualizzazione del manoscritto. 
La generazione di una traccia audio amplifica la fruibilità del patrimonio anche per pubblici con esigenze particolari (ipovedenti, dislessici, anziani). Inoltre, la capacità di identificare automaticamente le scene bibliche e collegarle a contesti narrativi aumenta il valore interpretativo della risorsa.

In un altro esempio, l’applicazione dei servizi di IA a immagini provenienti da campagne fotografiche dedicate ai teatri storici ha permesso il riconoscimento automatico di elementi architettonici e contestuali distintivi (es. scenografia, decorazioni, illuminazione, statue, lampadari, etc.) e la riconciliazione di entità 
e concetti significativi con il Nuovo Soggettario di Firenze per garantire la coerenza dei termini 
con gli standard catalografici. Le entità suggerite dall’AI possono essere sottoposte alla validazione 
degli operatori del sistema di catalogazione, che le confermano o le perfezionano. 
Le immagini pubblicate sul portale istituzionale sono state così arricchite da descrizioni ricche 
ed informative, oltre che da tag di ricerca coerenti e standardizzati che migliorano l’efficacia 
della navigazione e della ricerca.

L’utilizzo dei servizi di I.PaC ha contribuito al perseguimento degli obiettivi regionali di promozione 
e accessibilità del patrimonio. In particolare è stato possibile ottenere:

- miglioramento della fruibilità dei beni digitali e dell’esperienza utente

  - l’analisi automatica restituisce all’utente informazioni che non erano presenti in forma strutturata o che richiedevano un’osservazione esperta;
  - l’abstract descrittivo semplifica l’accesso e la comprensione delle risorse anche a utenti non specialisti, facilitando la ricerca e l’esplorazione del patrimonio digitale;
  - la versione audio della descrizione rende il bene digitale accessibile anche a persone ipovedenti o con difficoltà di lettura, contribuendo all’inclusione;

- arricchimento semantico e interoperabilità
- 
  - l’estrazione di entità, soggetti e concetti arricchisce i metadati del bene digitale, rendendolo più completo e facilmente indicizzabile;
  - la riconciliazione con soggettari esterni assicura che le descrizioni siano allineate a standard terminologici condivisi e comprensibili da altri sistemi, facilitando la cooperazione e l’interoperabilità tra piattaforme e istituzioni;

- ottimizzazione della gestione e valorizzazione del patrimonio

  - l’insieme di questi servizi aumenta la qualità dei beni digitali, li rende più ricchi e più facili da gestire per scopi di valorizzazione culturale, didattica e divulgativa;
  - consente di costruire percorsi narrativi innovativi e personalizzati, basati sui concetti e sulle relazioni emerse dall’elaborazione;

- maggiore visibilità e accessibilità del patrimonio

  - i beni digitali così arricchiti sono più facili da trovare (grazie a migliori metadati e coerenza terminologica) e più fruibili da un pubblico ampio.

Caso 2 – Interrogazione del Grafo di conoscenza per il recupero di beni correlati
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

Il caso mette in luce la capacità di I.PaC di trasformare i beni digitali in risorse informative connesse, aprendo la strada a esperienze di fruizione trasversale e multidimensionale del patrimonio culturale.

.. list-table::
   :widths: 30 70
   :align: left

   * - **Attori**
     - | Uffici per la Valorizzazione patrimonio culturale 
       | delle Regioni
   * - **Bisogno**
     - | Arricchire l'esperienza dei destinatari con 
       | contenuti culturali correlati, provenienti da più 
       | istituzioni.
       | 
       | Migliorare la visibilità e l'accessibilità delle proprie 
       | collezioni digitali, inserendole in un contesto più 
       | ampio.
   * - **Servizi abilitati**
     - Conferimento asset, Grafi della conoscenza
   * - **Valore generato**
     - | La cooperazione con I.PaC amplia il patrimonio 
       | disponibile senza duplicare risorse. Gli utenti dei 
       | sistemi regionali beneficiano di una ricerca e di una 
       | fruizione più ricche e significative.
   * - **Destinatari**
     - Utenti del portale istituzionale

Tabella 7 I Caso d’uso 2 I.PaC

Gli operatori dei sistemi regionali desiderano offrire agli utenti un’esperienza di fruizione avanzata, che permetta non solo di consultare i propri beni digitali, ma anche di esplorare e navigare beni digitali correlati. Ciò è reso possibile dal Grafo della conoscenza di I.PaC.

Per esempio, un sistema aderente che conferisce una fotografia di un manifesto cinematografico può interrogare il Grafo della conoscenza per mostrare ai visitatori una serie di risultati pertinenti, provenienti da altri sistemi aderenti, che possono includere:

- la colonna sonora del film (es. spartiti, registrazioni audio, copertine di dischi);
- risorse bibliografiche e iconografiche sull’autore del romanzo da cui è tratto il film;
- fotografie e materiali di scena del set cinematografico.

In alternativa all’interrogazione del Grafo in tempo reale può essere invocato un servizio I.PaC che materializza un dataset con le informazioni di interesse presenti nel Grafo. Il sistema aderente può importare queste informazioni all’interno della sua base dati e mostrarle nel portale, per esempio tramite l’introduzione di una sezione “Scopri di più” o grazie a link diretti o preview dei beni correlati.

DPaaS – Piattaforma data product as a service
---------------------------------------------

Descrizione
~~~~~~~~~~~

DPaaS è il sistema di Ecomic dedicato alla creazione di prodotti e servizi digitali per la cultura, sviluppati a partire dai dati presenti in I.PaC. Si configura come una piattaforma cloud progettata per semplificare l’accesso a tecnologie avanzate, supportare la realizzazione personalizzata 
di soluzioni digitali e favorire il riuso di servizi già esistenti.

La piattaforma mette a disposizione un ambiente condiviso e collaborativo in cui enti culturali, sviluppatori, imprese e Istituti di ricerca possono progettare applicazioni, elaborare *dataset*, realizzare contenuti interattivi o prototipare nuovi prodotti digitali. Grazie all’integrazione 
con i beni digitali dell’ecosistema, DPaaS consente di trasformare la conoscenza in applicazioni 
e strumenti, facilitando la realizzazione di esperienze digitali orientate ai pubblici e basate 
su standard elevati, accessibili anche a chi non dispone di risorse infrastrutturali proprie. 

Allineamento con la visione del PND
~~~~~~~~~~~~~~~~~~~~~~~~~~~~~~~~~~~

DPaaS nasce in continuità con D.PaC e I.PaC, gli altri due sistemi del nucleo tecnologico dell’Ecosistema. La piattaforma rappresenta un elemento chiave per il potenziamento di Ecomic, supportando la creazione di servizi innovativi e la valorizzazione delle risorse culturali. 
Grazie alla sua architettura scalabile e interoperabile, DPaaS consente a enti culturali, imprese 
e sviluppatori di collaborare per realizzare prodotti e servizi innovativi e personalizzati basati 
sui beni digitali. DPaaS si caratterizza quindi per il suo ruolo di acceleratore di progetti innovativi, poiché mette a fattor comune tecnologie abilitanti e favorisce il sorgere di una comunità 
di sviluppatori e creatori di contenuti digitali. 

Contributo agli obiettivi di Ecomic
~~~~~~~~~~~~~~~~~~~~~~~~~~~~~~~~~~~

.. list-table::
   :header-rows: 1
   :widths: 15 25 30 30
   :align: left

   * - **Sistema**
     - **Abilitazione**
     - **Interoperabilità**
     - **Valorizzazione**
   * - **DPaaS**
     - | Consente di sviluppare e 
       | personalizzare prodotti e 
       | servizi digitali culturali
     - | Promuove il riuso e la 
       | pubblicazione di contenuti in 
       | standard aperti
     - | Abilita la creazione di nuovi 
       | servizi ed esperienze digitali, 
       | trasformando i beni digitali in 
       | valore condiviso

Tabella 8 I Il contributo di DPaaS agli obiettivi Ecomic

Obiettivo 1 – Abilitazione
^^^^^^^^^^^^^^^^^^^^^^^^^^

Contributo: DPaaS consente di sviluppare e personalizzare prodotti e servizi digitali culturali

Descrizione: DPaaS mette a disposizione un ambiente “laboratorio” e servizi tecnologici avanzati da cui gli Attori possono progettare e attivare servizi digitali personalizzati, sfruttando i dati dell’ecosistema. DPaaS consente anche a enti 
e imprese caratterizzati da un basso grado di maturità digitale e limitate risorse finanziarie di creare o riutilizzare soluzioni innovative per la valorizzazione del patrimonio culturale, supportando in questo senso la trasformazione digitale. 
Il modello di lavoro è aperto, cooperativo e scalabile, favorendo la sperimentazione diffusa e la co-progettazione tra Attori diversi.

Formula SMART: entro il 2030, coinvolgere almeno 150 soggetti pubblici e privati nello sviluppo di servizi digitali personalizzati tramite ambienti collaborativi DPaaS.

KPI esemplificativi: numero di enti e imprese attivi su DPaaS; Numero di prototipi/servizi attivati; tasso di riuso dei data product ; numero di data product  disponibili a catalogo; grado di soddisfazione rilevato tra gli utenti

Obiettivo 2 – Interoperabilità
^^^^^^^^^^^^^^^^^^^^^^^^^^^^^^

Contributo: DPaaS promuove il riuso e la pubblicazione di contenuti in standard aperti

Descrizione: DPaaS integra strumenti per la trasformazione dei beni digitali in *dataset* semantici interoperabili con infrastrutture digitali nazionali e internazionali. In questo modo, i contenuti prodotti possono essere reintegrati in portali istituzionali, strumenti educativi, sistemi territoriali o altre applicazioni. DPaaS funge da ponte tra contenuti digitali e servizi esterni, garantendo tracciabilità, standard e sostenibilità tecnica. L’interoperabilità semantica così abilitata rappresenta un requisito per la condivisione, il riuso e la sostenibilità a lungo termine del patrimonio digitale.

Formula SMART: entro il 2030, garantire che almeno l'80% dei prodotti sviluppati su DPaaS sia pubblicato in formato interoperabile, pronti per il riuso in ambienti esterni.

KPI esemplificativi: numero di dataset pubblicati in formato aperto; percentuale di automazione nei processi di trasformazione semantica; utilizzo di vocabolari controllati e ontologie condivise; numero di servizi collegati a portali o ambienti terzi; tasso di riuso delle risorse I.PaC all'interno dei progetti di valorizzazione.

Obiettivo 3 – Valorizzazione
^^^^^^^^^^^^^^^^^^^^^^^^^^^^

Contributo: DPaaS abilita la creazione di nuovi servizi, contenuti ed esperienze digitali, trasformando i dati culturali in valore condiviso

Descrizione: DPaaS è un ambiente generativo che abilita la creazione di nuovi prodotti culturali digitali, grazie a una logica modulare, al design partecipato 
e all’integrazione di dati affidabili, IA e componenti open source. 
Favorisce una valorizzazione diffusa, cooperativa e replicabile, promuovendo 
la collaborazione tra settori, lo sviluppo di competenze e la sostenibilità dell’ecosistema. Si configura così come un’infrastruttura strategica per un mercato digitale della cultura, distribuito e orientato all’innovazione. 

Formula SMART: attivare, entro il 2030, almeno 100 prodotti o servizi digitali di valorizzazione co-creati tramite dati e componenti DPaaS, in ambito educativo, creativo o turistico.

KPI esemplificativi: numero di servizi o applicazioni generate tramite DPaaS; composizione dei partner di co-progettazione (PMI, start-up, ecc.); valore economico generato da prodotti o servizi basati su dati DPaaS (ove rilevabile); tasso di riutilizzo dei componenti e dei dataset pubblicati in repository esterni; diversità di domini applicativi attivati.

Proposizione di valore
~~~~~~~~~~~~~~~~~~~~~~

Ruolo nel nucleo tecnologico
^^^^^^^^^^^^^^^^^^^^^^^^^^^^

DPaaS è l’ambiente di sviluppo e co-creazione di Ecomic, propone una “cassetta degli attrezzi” (toolbox) pronta all’uso, composta in primis dai dati culturali e dai servizi tecnologici provenienti da I.PaC, da un set ulteriore di tecnologie abilitanti messe a disposizione degli utenti e da processi di elaborazione configurabili. Questa dotazione consente anche a soggetti con risorse limitate 
di realizzare servizi digitali innovativi a costi contenuti, riducendo le complessità tecniche e accelerando lo sviluppo.

DPaaS favorisce il riuso di soluzioni già sviluppate all’interno dell’ecosistema: un servizio progettato per una tipologia di ente (es. una biblioteca) può essere adattato a contesti differenti (es. una diversa biblioteca, musei, archivi). La piattaforma consente inoltre a operatori economici di integrare tecnologie proprietarie come moduli riusabili, ampliando l’offerta disponibile e stimolando la crescita e la professionalizzazione degli attori di mercato interessati alla cultura digitale.

Valore per gli Attori
^^^^^^^^^^^^^^^^^^^^^

DPaaS è pensato per progettisti, sviluppatori, istituzioni culturali, centri di ricerca e imprese culturali, tecnologiche e creative. Offre strumenti e ambienti operativi per sperimentare, migliorare o co-creare servizi digitali, rispondendo a esigenze concrete e favorendo l’incontro 
tra la domanda pubblica e la capacità progettuale privata. La piattaforma consente agli Attori di accedere a dati strutturati, aggregare bisogni comuni, sperimentare soluzioni e dare vita 
a un circolo virtuoso tra offerta tecnologica e innovazione culturale. DPaaS si configura così come un’infrastruttura abilitante anche per il settore privato, che può sviluppare in autonomia soluzioni digitali scalabili e orientate al mercato. In tal modo, DPaaS non solo consente di creare nuove esperienze digitali, ma amplifica la visibilità, la qualità e l’impatto delle soluzioni già esistenti, contribuendo alla crescita di un mercato del patrimonio culturale digitale italiano.

Definizione del concetto di valore: il valore generato da DPaaS consiste nella capacità di trasformare i beni digitali in servizi concreti, accelerando l’innovazione tramite strumenti pronti all’uso, favorendo la co-creazione e il riuso delle soluzioni 
e creando nuove opportunità per l’economia digitale della cultura.

Processi supportati
~~~~~~~~~~~~~~~~~~~

DPaaS interviene nelle fasi di trasformazione e creazione del ciclo di vita del bene digitale, abilitando la generazione di contenuti e servizi innovativi a partire dai dati culturali presenti 
in I.PaC. La piattaforma si configura come un ambiente operativo e collaborativo, in cui enti culturali, progettisti, sviluppatori, ricercatori e imprese possono accedere a strumenti condivisi per elaborare e valorizzare le risorse digitali in modo flessibile e orientato all’utente.

Grazie a un insieme di servizi tecnologici preconfigurati, DPaaS consente sia la ristrutturazione 
e arricchimento dei beni digitali (fase di trasformazione), sia la progettazione e diffusione di nuovi servizi digitali (fase di creazione). I risultati ottenuti – come assistenti virtuali, dashboard, *dataset* tematici o collezioni pubblicate come *open data* – possono essere distribuiti attraverso 
un catalogo online, con modelli di licenza personalizzabili e strumenti per la pubblicazione 
su piattaforme esterne.

In questo modo, DPaaS riduce le barriere tecniche all’innovazione, favorisce il riuso delle soluzioni sviluppate da altri Attori e contribuisce a generare nuove opportunità per la valorizzazione dei dati afferenti al patrimonio culturale.

Trasformazione – Servizi abilitanti DPaaS
^^^^^^^^^^^^^^^^^^^^^^^^^^^^^^^^^^^^^^^^^

La fase di trasformazione è dedicata all’elaborazione e valorizzazione dei dati grezzi 
o parzialmente strutturati, che vengono raffinati per diventare risorse pronte all’uso in contesti applicativi o analitici. I servizi abilitanti offerti da DPaaS permettono, tra le diverse possibilità, di:

- Configurare pipeline di elaborazione su misura, che integrano più componenti software in sequenza (es. pulizia, normalizzazione, annotazione semantica) avvalendosi di un ambiente online di sviluppo ed elaborazione basato su logiche *no-code* e *low-code*;
- Controlli di qualità e validazione automatica dei passaggi, che garantiscono l’integrità dei flussi e l’affidabilità delle trasformazioni effettuate;
- Produrre dataset tematici e contenuti annotati, adatti a esigenze specifiche (es. ricerca scientifica, esplorazione territoriale, interoperabilità tra archivi);
- Pubblicare *open data* culturali, secondo standard semantici, con supporto a modelli di licenza e strumenti per l’esposizione interoperabile.

Creazione – Servizi abilitanti DPaaS
^^^^^^^^^^^^^^^^^^^^^^^^^^^^^^^^^^^^

La fase di creazione rappresenta il momento in cui i dati elaborati vengono trasformati 
in applicazioni digitali concrete a beneficio dei Destinatari. La “cassetta degli attrezzi” di DPaaS offre strumenti tecnologici, anche basati sull’Intelligenza Artificiale, e un ambiente operativo in cui più Attori (istituzioni, professionisti, esperti di tecnologia) possono lavorare congiuntamente 
alla progettazione e al test di prodotti e servizi innovativi. Alcuni esempi rilevanti possono essere:

- Realizzare assistenti conversazionali intelligenti, che utilizzano dati culturali per fornire supporto interattivo alla fruizione di collezioni o contenuti educativi;
- Costruire dashboard e visualizzazioni interattive, in grado di facilitare l’esplorazione e l’analisi del patrimonio digitale;
- Sviluppare narrazioni multimediali, come percorsi educativi e strumenti di mediazione culturale, attraverso componenti software riusabili e configurabili;
- Implementare soluzioni digitali innovative su misura, ad esempio per ampliare l’accessibilità (sensoriale, cognitiva, linguistica), introdurre elementi di gioco e coinvolgimento nella fruizione del patrimonio (*gamification*), attivare esperienze immersive e interattive (realtà aumentata, mista o virtuale), o supportare interventi di restauro e conservazione con strumenti digitali di analisi e diagnostica.

Servizi complementari
~~~~~~~~~~~~~~~~~~~~~

Per dare continuità ai processi supportati e per favorire l’incontro tra chi sviluppa soluzioni innovative e chi ne fruisce in Ecomic, sono stati ideati alcuni servizi complementari.

Catalogo di distribuzione dei data product
^^^^^^^^^^^^^^^^^^^^^^^^^^^^^^^^^^^^^^^^^^

DPaaS mette a disposizione un catalogo pubblico (ovvero accessibile liberamente anche da parte di utenti non profilati nel sistema DPaaS) di data product, ciascuno corredato da opportune descrizioni, finalità di utilizzo, modalità di implementazione e *workflow* di validazione necessari allo sfruttamento. 

Il catalogo costituisce così il punto di incontro tra sviluppatori di data product (offerta) 
e potenziali fruitori (domanda), rendendo disponibili nuove soluzioni secondo diverse formule 
di *licensing*:

- *open*: sempre disponibile per tutte le tipologie di Destinatari;
- *restricted*: limitato all'utilizzo per una specifica organizzazione, oppure che prevede logiche autorizzative per essere reso disponibile a diverse organizzazioni;
- *licensed*: lo sfruttamento del data product richiede la sottoscrizione di una licenza d'uso specifica, che può prevedere il pagamento di un corrispettivo all'organizzazione che lo ha prodotto, limitazioni di natura temporale o collegate alle finalità di utilizzo del prodotto.

Supporto tecnico e specialistico
^^^^^^^^^^^^^^^^^^^^^^^^^^^^^^^^

Il *Tecnical Service Group* messo a disposizione da Digital Library garantisce il supporto tecnico 
di base, assicurando la manutenzione dell’infrastruttura e l’assistenza agli utenti DPaaS nelle fasi di onboarding, sviluppo e pubblicazione dei prodotti. 

Questo gruppo si occupa inoltre di integrare in DPaaS eventuali nuovi servizi tecnologici, mettendo a disposizione interfacce di monitoraggio adeguate anche a chi non possieda competenze di programmazione avanzata. 

Casi d’uso
~~~~~~~~~~

Caso 1 – DPaaS per migliorare l’offerta degli Istituti culturali
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

Il caso evidenzia il valore di DPaaS per gli enti culturali, offrendo strumenti replicabili che migliorano l’accessibilità e permettono usi innovativi del patrimonio.

.. list-table:: 
   :widths: 30 70
   :align: left

   * - **Attori**
     - | Museo civico con collezioni digitalizzate ma 
       | scarsamente fruibili online
   * - **Bisogno**
     - | Offrire una forma di narrazione interattiva da 
       | integrare nel sito web
   * - **Servizi abilitati**
     - | Modulo Cat-IA, integrazione con dataset I.PaC, 
       | catalogo data product
   * - **Valore generato**
     - | Aumento dell'accessibilità, miglioramento 
       | dell'esperienza utente, uso innovativo del 
       | patrimonio esistente
   * - **Destinatari**
     - Visitatori del sito web, docenti, studenti

Tabella 9 I Caso d’uso 1 DPaaS

Un museo civico, con collezioni locali digitalizzate ma scarsamente fruibili online, vuole rendere più coinvolgente e accessibile l’esperienza virtuale per il proprio pubblico, soprattutto le scuole. 
L’obiettivo è offrire una forma di narrazione interattiva semplice da integrare nel sito.

Il museo si accredita su DPaaS come coordinatore di ente, e può così:

- Accedere al catalogo dei data product, selezionandone uno già pubblicato da I.PaC sulle proprie collezioni archeologiche;
- Esplorare il modulo “Cat-IA”, un chatbot semantico che sfrutta i grafi di conoscenza e l’intelligenza artificiale generativa;
- Associare Cat-IA al data product selezionato e personalizzare le risposte e il tono del chatbot attraverso il pannello “My DPaaS”;
- Integrare il widget del chatbot direttamente nel proprio sito web, con supporto del team tecnico DPaaS.

Grazie all’utilizzo di DPaaS, il museo può offrire agli utenti del proprio sito un’interazione in linguaggio naturale per esplorare le collezioni. Per esempio, i docenti usano il chatbot in aula per esercizi didattici. 
Il tempo medio di permanenza sul sito raddoppia e il museo riceve riscontri positivida parte 
del pubblico delle scuole.

Caso 2 – DPaaS come “cassetta degli attrezzi” per sviluppatori
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

Il caso dimostra come DPaaS genera valore per gli sviluppatori riducendo il time-to-market di prodotti innovativi, e quindi valore per l’ecosistema stimolando l’innovazione da parte di Attori esterni al sistema pubblico.

.. list-table:: 
   :widths: 30 70
   :align: left

   * - **Attori**
     - Startup di storytelling digitale
   * - **Bisogno**
     - | Sviluppare un MVP per percorsi culturali 
       | narrativi multimediali con dati pubblici
   * - **Servizi abilitati**
     - | Ambiente di sviluppo, catalogo data product, 
       | strumenti IA, pubblicazione MVP
   * - **Valore generato**
     - | Riduzione time-to-market, validazione rapida, 
       | riuso pubblico
   * - **Destinatari**
     - Altri enti culturali, sviluppatori

Tabella 10 I Caso d’uso 2 DPaaS

Una startup specializzata in storytelling digitale per il turismo culturale vuole creare un’applicazione web che combini immagini, mappe e schede descrittive per costruire percorsi narrativi personalizzati. 
Non ha accesso diretto a *dataset* pubblici affidabili né risorse tecniche per integrare IA o *pipeline* dati complesse. L’obiettivo è creare un MVP (Minimum Viable Product) in tempi brevi per validare l’idea 
sul mercato ed eventualmente scalarla su più territori o tematiche.

La startup si registra su DPaaS attraverso il modulo per sviluppatori. Il gruppo di sviluppatori accede quindi all’ambiente laboratorio di DPaaS, dove ha a disposizione:

- il catalogo dei *dataset* provenienti da I.PaC;
- un ambiente di sviluppo configurabile (ETL, AI/ML, dashboarding) per elaborare dati, creare *pipeline* *no-code*/*low-code* e prototipare rapidamente;
- il catalogo dei servizi tecnologici abilitanti, con plugin pronti per l’analisi di immagini, il riconoscimento NER e la traduzione automatica;
- la funzione di pubblicazione nel catalogo pubblico dei data product, per testare il prodotto con utenti reali e raccogliere feedback iniziali;
- il supporto tecnico di *onboarding*, con template di documentazione e ambienti pronti all’uso.

Grazie a DPaaS, la startup realizza una prima versione funzionante del servizio, combinando immagini 
e metadati da diversi domini. Il prodotto è pubblicato nel catalogo DPaaS in modalità “*Open*” e riutilizzato 
da un museo regionale per un’iniziativa educativa. Questo avvia un ciclo virtuoso di co-creazione
e valorizzazione interistituzionale.
