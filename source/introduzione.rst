Introduzione
============

Il presente report introduce Ecomic, l’Ecosistema digitale per la cultura promosso da Istituto centrale per la digitalizzazione del patrimonio culturale - Digital Library. Ecomic rappresenta un’iniziativa strategica a supporto 
della trasformazione digitale del settore culturale italiano, coerente 
con la Missione 1 Componente 3 del Piano Nazionale di Ripresa e Resilienza 
e con le linee di indirizzo del Piano Nazionale di Digitalizzazione 
del patrimonio culturale. Il documento si rivolge a una pluralità di  – istituzioni culturali, professionisti, enti pubblici e privati, imprese tecnologiche e creative – con l’obiettivo di fornire una comprensione chiara dell’articolazione di Ecomic, dei soggetti che coinvolge e dei processi 
che abilita e, quindi, del suo valore.

La prima parte del report (Capitoli 1 e 2) delinea la visione strategica, 
gli obiettivi e l’architettura concettuale dell’ecosistema. 
I capitoli successivi (3 e 4) descrivono le sue componenti tecnologiche – D.PaC, I.PaC, DPaaS – e i servizi finali, mettendo in evidenza i benefici attesi 
in termini di innovazione, co-specializzazione e creazione di nuovi modelli 
di valorizzazione del patrimonio culturale digitale.